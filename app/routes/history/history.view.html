<span class="title-global">Historie</span>
<div class="history-container">
	<p class="margin-top">
		Původ kólie není dodnes přesně znám. Jsou dvě přijatelné teorie, jak plemeno vzniklo. Část lidí je přesvědčena, že kólie pochází ze Skotska z potomků pasteveckých psů. Další část lidí zastává názor o dovezení psů na Britské ostrovy Římany. Jasné je pouze to, že se angličtí chovatelé zasloužili o vznik plemene, jak ho známe dnes (Mooreová, 2002).
	</p>
	<p>
		Nejvíce se kólie vryly do paměti bezesporu filmem „Lassie se vrací“. Tento film si podmanil miliony lidí na celém světě. Avšak už méně lidí ví, že již královna Viktorie toto plemeno zbožňovala natolik, že je nechala uvést do společenských salonů (Krämer, 2005).
	</p>
	<p>
	V 60. letech 19. století přicestovala královna Viktorie na Balmoral. Tam se sezná-mila s plemenem kólie a zamilovala si ho. Nejspíše královnina obliba v tomto plemeni se podepsala na jeho rozšíření. Královna chovala mnoho psů kólie v různých barvách (Mooreová, 2002).
	</p>
	<p>
	 Další milovníci kólií byli ruští caři, američtí prezidenti a japonští císařové. Srdce lidí si bezesporu získala také po dobu válek, kdy jako zdravotnický a kurýrní pes za-chraňovala životy tisícům vojáků. Obliba plemene bohužel zapříčinila zájem obchodníků, kteří s kólií neměli zkušenosti. Přesto si však kólie zachovaly robusní tělo a nekom-plikované povahy. Mnohé si také zachovaly původní instinkty.  Dříve pomáhaly kólie lidem při lovu. Až později se staly ochráncem stáda. Pokud se lidé usadili, stal se skvě-lým pomocníkem při hlídání dvora, který uměl stádo dovést na pastvu. Výzkumy pro-kazují příbuznost kólie se severskými psy, kteří se na Britské ostrovy dostali s přistěhovalci (Krämer, 2005).
	</p>
	<p>
	Všeobecný názor je, že se kólie vyšlechtily ve Skotsku. Anglie však byla místem, kde se plemenu dařilo a vyšlechtilo se až do dnešní podoby. Počátkem 60. let 19. století bylo představeno na výstavě v Birminghamu a bylo poprvé uznáno jako čistokrevné plemeno. První výstavy se zúčastnilo pouze 5 kólií a všechny byly posuzovány jako „skotští ovčáčtí psi“. Až časem se rozdělily do dvou tříd krátkosrsté a dlouhosrsté kólie. Roku 1881 byl založen první anglický klub chovatelů kólií (Mooreová, 2002).
	</p>
	<p>
	Chovatelé v 19. století vyšlechtili z tmavě skvrnitých irských a skotských ovčác-kých psů ušlechtilé, elegantní psy se zářivými barvami. Vyšlechtili psa vhodného pro výstavy, který v tu dobu přicházel do módy. Byl to pes vhodný na „výstavní sport“ a do přepychových šlechtických a měšťanských salonů. Kólie milovala i královna Alexandra, která je chovala s barzoji na zámku Sandringhamu. Tam prý bylo prováděno křížení pro ruský chov barzojů. Dalším milovníkem kólií byl poslední ruský car. Prvně byla kólie považována za ztělesnění chytrosti a věrnosti, později se o ní začalo říkat, že není inteligentní a je nudná, což nebylo zvláštní, protože se stala dekorací a stavovským symbolem. Připisovalo se to však chovu, zaměřenému na dlouhou úzkou hlavu. Vliv měla i příbuznost s barzoji, kteří mají jiné přednosti. I dnes se „typ barzoje“ považuje za hrubou vadu. Naštěstí módní vlna pominula a tak se kólie mohly vzpamatovat. Kólie se před druhou světovou válkou až do 50. let dvacátého století dobře uplatňovaly i ve sportovní kynologii (Krämer, 2005).
	</p>
	<p>
	Již před rokem 1913, se podle dochovaných zpráv, objevily první kólie v České Republice. Od dnešních psů se vzhledově velmi lišily. V průběhu 1. světové války k nám byl dovezen z Anglie Laund Limba, což byl světový vítěz. Ani po válce se chov kólií příliš nerozšířil a věnovalo se mu pouze pár nadšenců. Až s filmem „Lassie se vrací“ přišel zájem o toto plemeno, které se stalo nejmódnějším a nejvyhledávanějším ple-menem. Bohužel to přineslo mnoho množitelů, kteří neměli zájem o kvalitu plemene. Počet jedinců kólie sice stoupl, kvalita však byla velmi malá. Naštěstí v říjnu roku 1947 byl založen chovatelský klub, který se snažil zlepšit kvalitu chovu. Důležité bylo impor-tovat kvalitní psy a zaměřit se na cíle šlechtění, které bylo těžké určit, kvůli nedostateč-ným informacím (Mooreová, 2002).
	</p>
	<p>
	Jack Chevoit Royal je na začátku chovu považován za nejkrásnější kólii. Byl vítězem mnoha velkých výstav. Chov kolií se u nás rozvinul až roku 1925, kdy k nám bylo importováno několik maďarských psů. Časem se kvalita kólií zlepšila a dostala se na dobrou úroveň (Nohelová, 2013). 
	</p>
</div>